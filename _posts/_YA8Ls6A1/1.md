---
author: "jan_sewe"
date: 2009-02-21T23:42:04+00:00
nestinglevel: 1
---
jan Pal o, toki! mi pona e toki sina kepeken nasin ni:  
  
mi wile kama sona e toki pona. tenpo suno pini la mi open e ni.  
mi lukin e lipu mute lon toki pona. ona li pona tawa mi.  
\[mi toki kepeken nasin ike\]/\[toki mi li pakala\] la sina mute li ken  
ala ken pona e toki mi?  
  
ni li nasin mi. ken la jan ante li kepeken e nasin ante. mi tawa.  
  
jan Sewe  

> [_Post by hermite1729_](/YA8Ls6A1/toki#post1)  
> toki.  
> mi wile kama sona toki pona. tenpo suno pini la mi kama ni.  
> mi lukin e lipu pi toki pona mute. ni li pona tawa mi.  
> mi kepeken e toki pakala la sina mute li pona e mi? pona mute!  
> o awen pona tawa mi :)  
> jan Pal.  
>