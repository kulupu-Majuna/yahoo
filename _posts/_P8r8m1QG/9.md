---
author: "jan_sewe"
date: 2009-04-10 21:25:51 UTC
nestinglevel: 9
---
jan John o,  
  
kulupu nimi ni li wile taso toki e ni: "mi pilin e ni: wile ni li nasa". mi wile kepeken e nimi 'wile' sama nimi Inli 'Desire (noun)'. taso kulupu nimi mi li pakala lili...  
  
jan pi sona toki li pona tawa mi. sin la mi lukin e ni lon lipu wan: sina jan sona pi toki Lolan \*en\* toki Losupan. ni li musi! jan sama sina li mute ala... :-)  
  
mi pilin sama sina: mi mute li kepeken e toki pona la mi mute li wile sin ala e weka nimi! kin la mi pilin pona tan toki sina ni: toki pona li nasin sewi ala.  
  
mi tawa.  
  
jan Sewe  

> [_Post by John E Clifford_](/P8r8m1QG/nimi-oko-en-nimi-uta#post9)  
> tennpo la mi mile weka. taso tenpo ante la mi wile ala. tenpo la mi jan sona. tenpo ante la mi jan kepeken. kulupu nimi 'ni li wile nasa tawa mi' li sona e seme. mi pilin e kulupu Inli "This seems crazy to me". taso mi ken ala sona e ni: tan nasin seme la ona li sona e ni.. mi pilin e ni: jan ala li wile e ni: toki pona li kama nasin sewi. taso jan li wile e ni: toki pona li ilo tawa pilin pi nasin sewi pona. lon la toki li nasin sewi ala. taso toki li ken ilo tawa kama pilin. jan Luwi te Pokan kin li toki e ni.  
> \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_  
> Sent: Friday, April 10, 2009 9:43:09 AM  
> Subject: \[tokipona\] Re: nimi oko en nimi uta  
> pona a! ken la nimi oko en nimi uta li awen lon toki pona!  
> mi ken toki tawa sina kepeken nimi taso. nimi li ilo pona!  
> sina wile ala wile weka e nimi ilo anu nimi kepeken tan toki pona? ni li wile nasa tawa mi.  
> tenpo sike pini la mi open e kama sona pi toki pona. ona li pilin sama ilo musi pona tawa mi.  
> tenpo ni la mi ken lukin e ni: jan pi mute lili li wile kin e ni: toki pona li kama nasin sewi.  
> mi ken ala kama jo pona e ni.  
> sina sona ala sona e jan Kanse Louis de Beaufront? ona li jan pali pi toki Ito.  
> ona li pilin e ni: toki en nasin sewi li ijo tu. mi pilin sama ona.  
>