---
author: "Lluís Batlle"
date: 2008-06-24T11:58:07+00:00
nestinglevel: 2
---
mi tawa pona. "jan ali li toki e nasin ni" ==> "jan \*ANTE\* li toki e nasin  
ni."  

> [_Post by LluÃ­s Batlle_](/10HXnPEs/nasin-sapir-whorf-li-pakala-tan-toki-pona#post2)  
> jan Whorf li toki ala e nasin Sapir-Whorf. jan Sapir li toki ala e nasin  
> Sapir-Whorf. jan ali li toki e nasin ni.  
> jan pi nasin Sapir-Whorf li toki ala e ni: toki li lili la lawa en pilin li  
> lili. jan sina taso li toki e ni.  
> jan Whorf li pilin e ni: jan pi toki li pilin nasin. jan pi toki ante li  
> pilin ante.  
> 
> > [_Post by Sven Walper_](/10HXnPEs/nasin-sapir-whorf-li-pakala-tan-toki-pona#post1)  
> > tenpo mute la, jan pi toki pona li toki e nasin Sapir-Whorf. nasin  
> > Sapir-Whorf li toki e ni: jan li lawa kepeken toki. jan li kepeken e  
> > toki pona e toki lili la, jan li lawa pona li lawa lili.  
> > taso ni li nasa: nasin mi li ante mute: mi sitelen e toki pona la, lawa  
> > mi li ike li pali mute mute tan ni: lawa mi li suli. mi wile toki e  
> > lawa suli kepeken toki lili. ni li ike li pali mute.  
> > 
> 
>