---
author: "galactonerd"
date: 2008-04-24 21:13:25 UTC
nestinglevel: 0
---
mi lukin e lipu pi toki Losupan (Lojban). ona li ante e toki ni tawa  
toki Losupan:  
  
"pretty little girls' school"  
  
lon toki pona la, mi toki e ni:  
  
"tomo sona pi meli lili pi lukin pona" anu "tomo sona lili pi lukin  
pona pi meli lili"  
  
taso mi kepeken e toki ni pi nanpa wan la, mi sona ala e ni: seme li  
jo e lukin pona: meli lili anu tomo sona?  
  
sina lukin e toki ni lon lipu pi toki pona la, ni li toki seme tawa sina?  
  
mi wile sona tan ni: mi sona ala e ni: lon toki pona la, "A pi B pi C"  
li "A pi (B pi C)" anu "(A pi B) pi C?"  
  
jan Sosuwa