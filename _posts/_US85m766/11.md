---
author: "Rodrigo PORTELA SÃNCHEZ"
date: 2008-04-01T14:40:32+00:00
nestinglevel: 7
---
> [_Post by Rick Miller_](/US85m766/how-to-say-left-and-right#post11)  
> There is already an arbitrary definition of left and right in Toki Pona.  
> The written form of the language goes from left to right.  
> 

jan li ken sitelen e toki pona kepeken nasin sitelen ante. nasin  
sitelen li lon ala insa toki. kin la jan pi lukin ala li lon li ken  
ala sona e ni tan sitelen: poka nanpa wan en poka nanpa tu li seme.  
taso ona li ken sona e ni tan pilin luka.  
  
mi pilin e ni: toki pi poka tu kepeken pilin (kepeken ilo sijelo pi  
telo loje) li pona: "poka pilin" en "poka pi pilin ala". jan ante li  
lon li jo e pilin lon poka ante; tenpo pini la mi sona ala e ni; taso  
jan li pana e sona lon ni (pona!). jan ona (jan pi pilin lon poka  
ante) li ken kepeken e nasin toki ante. ni li pona la jan ali kin li  
ken kepeken e nasin toki pona ante: jan Italija en jan Epanja li lon  
poka tu tawa jan ante la ona li ken kepeken e nimi "poka pi jan  
Italija" e nimi "poka pi jan Epanja". supa lape en supa moku li lon  
poka tu tawa jan la ona li ken toki e nimi "poka (pi supa) lape" e  
nimi "poka (pi supa) moku". jan li ken kepeken e toki mute kin! jan li  
wile ala wile jo e nasin toki wan taso pi poka tu? ona li wile la ni  
li tan seme? ijo mute mute li lon, jan li ken kepeken e ijo ali lon  
toki ona. mi kin li pilin e ni.  
  
jan Loliko